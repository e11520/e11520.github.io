---
layout: default
title: about
---

> 日行一周为一年，于是有二十四气
> 月行一周为一月，于是有朔望月相
> 自行一周为一日，于是有昼夜辰时

朔望一月：29.53日，寒暑一年：365.25日
每积12.37月为一年，于是有置闰

> ** 【周易系辞】 **
> 天一地二，天三地四，天五地六，天七地八，天九地十。
> 天数五，地数五，五位相得而各有合。
> 天数二十有五，地数三十，凡天地之数，五十有五，此所以成变化，而行鬼神也。
> 大衍之数五十，其用四十有九。分而为二以象两，挂一以象三，揲之以四以象四时。
> 归奇于扐以象闰，五岁再闰，故再扐而后挂。
> 乾之策，二百一十有六；坤之策，百四十有四，凡三百有六十，当期之日。
> 二篇之策，万有一千五百二十<sub>11520</sub>，当万物之数也。
> 是故，四营而成易，十有八变而成卦。

日月运行，于是有天象、有历法、有时间
是故，易有太极，是生两仪，两仪生四象，四象生八卦，八卦定吉凶，吉凶生大业

> ** 【尚书虞书】 **

乃命羲和，钦若昊天，历象日月星辰，敬授人时。
分命羲仲，宅嵎夷，曰旸谷。寅宾出日，平秩东作。日中，星鸟，以殷仲春。厥民析，鸟兽孳尾。
申命羲叔，宅南交。平秩南讹，敬致。日永，星火，以正仲夏。厥民因，鸟兽希革。
分命和仲，宅西，曰昧谷。寅饯纳日，平秩西成。宵中，星虚，以殷仲秋。厥民夷，鸟兽毛毨。
申命和叔，宅朔方，曰幽都。平在朔易。日短，星昴，以正仲冬。厥民隩，鸟兽氄毛。
帝曰：“咨！汝羲暨和。朞三百有六旬有六日，以闰月定四时，成岁。允厘百工，庶绩咸熙。”
